【第二卦 坤】
 
    坤・坤为地・坤上坤下
	
　　坤：元，亨，利牝马之贞。君子有攸往，先迷后得主，利西南得朋，东北丧朋。安贞，吉。

　　彖曰：至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。

　　象曰：地势坤，君子以厚德载物。

　　初六：履霜，坚冰至。

　　象曰：履霜坚冰，阴始凝也。驯致其道，至坚冰也。

　　六二：直，方，大，不习无不利。

　　象曰：六二之动，直以方也。不习无不利，地道光也。

　　六三：含章可贞。或从王事，无成有终。

　　象曰：含章可贞；以时发也。或从王事，知光大也。

　　六四：括囊；无咎，无誉。

　　象曰：括囊无咎，慎不害也。

　　六五：黄裳，元吉。

　　象曰：黄裳元吉，文在中也。

　　上六：战龙於野，其血玄黄。

　　象曰：战龙於野，其道穷也。

　　用六：利永贞。

　　象曰：用六永贞，以大终也。文言曰：坤至柔，而动也刚，至静而德方，后得主而有常，含万物而化光。坤其道顺乎？承天而时行。

　　积善之家，必有馀庆；积不善之家，必有馀殃。臣弑其君，子弑其父，非一朝一夕之故，其所由来者渐矣，由辩之不早辩也。易曰：「履霜坚冰至。」盖言顺也。

　　直其正也，方其义也。君子敬以直内，义以方外，敬义立，而德不孤。「直，方，大，不习无不利」；则不疑其所行也。

　　阴虽有美，含之；以从王事，弗敢成也。地道也，妻道也，臣道也。地道无成，而代有终也。

　　天地变化，草木蕃；天地闭，贤人隐。易曰：「括囊；无咎，无誉。」盖言谨也。

　　君子黄中通理，正位居体，美在其中，而畅於四支，发於事业，美之至也。

　　阴疑於阳，必战。为其嫌於无阳也，故称龙焉。犹未离其类也，故称血焉。夫玄黄者，天地之杂也，天玄而地黄。

 



【翻译】：　　
    《坤卦》象征地：元始，亨通，如果像雌马那样柔顺，则是吉利的。君子从事某项事业，虽然开始时不知所从，但结果会是有利的。如往西南方，则会得到朋友的帮助。如往东南方，则会失去朋友的帮助。如果保持现状，也是吉利的。

　　《象辞》说：坤象征大地，君子应效法大地，胸怀宽广，包容万物。

　　初六， 脚踏上了霜，气候变冷，冰雪即将到来。

　　《象辞》说："脚踏上了霜，气候变冷，冰雪即将到来"，说明阴气开始凝聚；按照这种情况发展下去，必然迎来冰雪的季节。

　　六二，正直，端正，广大，具备这样的品质，即使不学习也不会有什么不利。

　　《象辞》说：六二爻若是出现变化的话，总是表现出正直、端正的性质。"即使不学习也不会有什么不利"，是因为地德广大，包容万物的缘故。

　　六三，胸怀才华而不显露，如果辅佐君主，能克尽职守，功成不居。

　　《象辞》说："胸怀才华而不显露"，是要把握时机才发挥，"如果辅佐君主"，必能大显身手，一展抱负。

　　六四，扎紧袋口，不说也不动，这样虽得不到称赞，但也免遭祸患。

　　《象辞》说："扎紧袋口，不说也不动，可以免遭祸患"，说明小心谨慎从事，是不会有害的。

　　六五，黄色的衣服，最为吉祥。

　　《象辞》说："黄色的衣服，最为吉祥"，是因为黄色代表中，行事以中道为准则，当然是吉祥的。

　　上六，阴气盛极，与阳气相战郊外，天地混杂，乾坤莫辨，后果是不堪设想的。

　　《象辞》说："阴气盛极，与阳气相战于郊外"，说明阴气已经发展到尽头了。

　　"用六"这一爻，利于永远保持中正。

　　《象辞》说：用六的爻辞说"利于永远保持中正"，即是指阴盛到了极点就会向阳转化。
