【第一卦 乾】
 
    乾・乾为天・乾上乾下

　　乾：元，亨，利，贞。

　　初九：潜龙，勿用。

　　九二：见龙在田，利见大人。

　　九三：君子终日乾乾，夕惕若，厉无咎。

　　九四：或跃在渊，无咎。

　　九五：飞龙在天，利见大人。

　　上九：亢龙有悔。

　　用九：见群龙无首，吉。

　　彖曰：大哉乾元，万物资始，乃统天。云行雨施，品物流形。大明始终，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。

　　象曰：天行健，君子以自强不息。

　　潜龙勿用，阳在下也。见龙在田，德施普也。终日乾乾，反复道也。或跃在渊，进无咎也。飞龙在天，大人造也。亢龙有悔，盈不可久也。用九，天德不可为首也。

　　文言曰：「元者，善之长也，亨者，嘉之会也，利者，义之和也，贞者，事之干也。

　　君子体仁，足以长人；嘉会，足以合礼；利物，足以和义；贞固，足以干事。君子行此四者，故曰：乾：元亨利贞。」

　　初九曰：「潜龙勿用。」何谓也？

　　子曰：「龙德而隐者也。不易乎世，不成乎名；q世而无闷，不见是而无闷；乐则行之，忧则违之；确乎其不可拔，乾龙也。」

　　九二曰：「见龙在田，利见大人。」何谓也？

　　子曰：「龙德而正中者也。庸言之信，庸行之谨，闲邪存其诚，善世而不伐，德博而化。易曰：「见龙在田，利见大人。」君德也。」

　　九三曰：「君子终日乾乾，夕惕若，厉无咎。」何谓也？

　　子曰：「君子进德修业，忠信，所以进德也。修辞立其诚，所以居业也。知至至之，可与几也。知终终之，可与存义也。是故，居上位而不骄，在下位而不忧。故乾乾，因其时而惕，虽危而无咎矣。」

　　九四：「或跃在渊，无咎。」何谓也？

　　子曰：「上下无常，非为邪也。进退无恒，非离群也。君子进德修业，欲及时也，故无咎。」

　　九五曰：「飞龙在天，利见大人。」何谓也？

　　子曰：「同声相应，同气相求；水流湿，火就燥；云从龙，风从虎。圣人作，而万物G，本乎天者亲上，本乎地者亲下，则各从其类也。

　　上九曰：「亢龙有悔。」何谓也？

　　子曰：「贵而无位，高而无民，贤人在下而无辅，是以动而有悔也。」

　　潜龙勿用，下也。见龙在田，时舍也。终日乾乾，行事也。或跃在渊，自试也。飞龙在天，上治也。亢龙有悔，穷之灾也。乾元用九，天下治也。

　　潜龙勿用，阳气潜藏。见龙在田，天下文明。终日乾乾，与时偕行。或跃在渊，乾道乃革。飞龙在天，乃位乎天德。亢龙有悔，与时偕极。乾元用九，乃见天则。

　　乾元者，始而亨者也。利贞者，性情也。乾始能以美利利天下，不言所利。大矣哉！大哉乾乎？刚健中正，纯粹精也。六爻发挥，旁通情也。时乘六龙，以御天也。云行雨施，天下平也。

　　君子以成德为行，日可见之行也。潜之为言也，隐而未见，行而未成，是以君子弗用也。

　　君子学以聚之，问以辩之，宽以居之，仁以行之。易曰：「见龙在田，利见大人。」君德也。

　　九三，重刚而不中，上不在天，下不在田。故乾乾，因其时而惕，虽危无咎矣。

　　九四，重刚而不中，上不在天，下不在田，中不在人，故或之。或之者，疑之也，故无咎。

　　夫大人者，与天地合其德，与日月合其明，与四时合其序，与鬼神合其吉凶。先天下而天弗违，后天而奉天时。天且弗违，而况於人乎？况於鬼神乎？

亢之为言也，知进而不知退，知存而不知亡，知得而不知丧。其唯圣人乎？知进退存亡，而不失其正者，其为圣人乎？


 
【翻译】：　　
    《乾卦》象征天：元始，亨通，和谐，贞正。

　　《象辞》说：天道运行周而复始，永无止息，谁也不能阻挡，君子应效法天道，自立自强，不停地奋斗下去。

　　初九，龙尚潜伏在水中，养精蓄锐，暂时还不能发挥作用。

　　《象辞》说：龙象征阳。"龙尚潜伏在水中，养精蓄锐，暂时还不能发挥作用"，是因为此爻位置最低，阳气不能散发出来的缘故。

　　九二，龙已出现在地上，利于出现德高势隆的大人物。

　　《象辞》说："龙已出现在地上"，犹如阳光普照，天下人普遍得到恩惠。

　　九三，君子整天自强不息，晚上也不敢有丝毫的懈怠，这样即使遇到危险也会逢凶化吉。

　　《象辞》说："整天自强不息"，是因为要避免出现反复，不敢有丝毫大意。

　　九四，龙或腾跃而起，或退居于渊，均不会有危害。

　　《象辞》说："龙或腾跃而起，或退居于渊，均不会有危害"，因为能审时度势，故进退自如，不会有危害。

　　九五，龙飞上了高空，利于出现德高势隆的大人物。

　　《象辞》说："龙飞上了高空"，象征德高势隆的大人物一定会有所作为。

　　上九，龙飞到了过高的地方，必将会后悔。

　　《象辞》说"龙飞到了过高的地方，必将会后悔"，因为物极必反，事物发展到了尽头，必将走向自己的反面。

　　用九，出现群龙也不愿意为首的现象，是很吉利的。

　　《象辞》说："用九"的爻象说明，天虽生万物，但却不居首、不居功。
